<!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html lang="en">
<head>
  <meta http-equiv="Content-Type" content="text/html;charset=UTF-8">
  <link rel="stylesheet" type="text/css" href="../css/bootstrap.min.css" />
  <link rel="stylesheet" type="text/css" href="../css/site.css" />
  <script src="../js/jquery-1.10.2.js"></script>
  <script src="../js/bootstrap.js"></script>
  <script src="../js/xaerzhina.js"></script>
  <title>Хаьржина 004</title>
</head>
<body style="font-family: sans-serif">
  <section class="container">
    <!-- Possibility to show errors -->
    <div id="xaerzhina_err"></div>
    <!-- Area to choose one or more of the languages -->
    <section class="row">
      <div class="col-md-12 col-xs-12">
        <div class="pull-right language-choice">
          <label class="radio-inline"><input type="radio" name="optradio" value="eng" />English</label>
          <label class="radio-inline"><input type="radio" name="optradio" value="che" checked />Chechen</label>
        </div>
      </div>
    </section>
    <section class="row">
      <!-- Back button -->
      <div class="col-md-1 col-xs-1">
        <a href="../xaerzhina.html" title="Back to the main page" class="btn btn-primary btn-xs">&laquo; Back</a>
      </div>
      <!-- The story in two languages -->
      <div class="col-md-11 col-xs-11 story-contents">
        <!-- The story in two languages -->
        <div class="col-md-11 col-xs-11 story-contents">
          <!-- ENglish-->
          <div class="story hidden" language="eng">
            <i>Sorry, the English original is not available (yet)</i>
          </div>
          <!-- Chechen -->
          <div class="story" language="che">
            <h3>Сан доьзал</h3>

            <p>Цхьа эзар исс бІе ткъе кхойтталгІачу (1933) шарахь керла зāма йолаелла.</p>
            <p>Доьзалан уьйраш кхуьура, гергарцаьрца йолу юкъаметтигаш кхин а кІорга хилира. Вовшийн кест-кестта а гора, гергарнаш я доттагІий хиларан мах къобал а бора.</p>
            <p>Амма чкъуран мел бос стеган белахь а, мел дин цо ларахь а, мел къомах иза велахь а, нагахь санна беранна дикалла гайтахь, иза атта тІеузур ма ду. Масала, цхьана дийнахь тхан туька чу веана волу цхьа оьзда къона стаг хазахетта суна. Цо аьлла, шен зудчунна керла тІоьрмиг эца лаьара, и йина де даздархьама. И тІоьрмиг исбаьхьаллин тІаьрсигах бина хила безара. Ткъа цуьнан куц – зудчун хІуманашна тІедаха дезара. Оцу хьаштех лаьцна сан ненаца дехха къамел а деш, тайп-тайпана басарш а, куьцаш а шена гайта доьхура. Сихха, дохкаран стоьла тІехь тІоьрмиган оьла хилла дІахІоьттина. Амма къона стаг хІинцца а реза ца хилла. Схьахетарехь, цо дечо сагатйинера сан нāна, амма стагана билггал лаьара ‘дІогахь, корахь Іуьллу’ цхьа тІоьрмиг цуьнга гайтийта. И дехар хала дара, хІунда аьлча сан дā оцу хенахь вацара. Цуьнга и тІоьрмиг атта корара схьаэца мегара. Амма нāна резахилла: иза гІоьртур яра и тІоьрмиг цигара хьалаэца. </p>
            <p>Нāна дІаяххашехь, къона стаг суна лерина вистхилла. Цо хаттар дина, нāна юхаерззалц, цхьажимма цуьнца ловза лаьий, аьлла. И ойла хазахетта суна. Ловзар иштта хир дара: стоьлана тІехь Іуьллу массо а тІоьрмигаш йоккхачу цхьана чамди чу дохкур дара. Цул тІаьхьа и чамда лачкъор яра цо, ткъа ас и чамда лаха езара. Суна билггал ца хаьара, оцу дезачу хІуманашца иштта ледара ловза мегара. Суна ца лаьара, и хІуманаш бехдан я царна чохь дерт дан. Амма суна билггал ца лаьара оцу оьздачу стеган дог даккха. Иштта, ирке со елахь а, дош делла ас и ловзар дан. Цуьнан ирс дайа ма ца лаьара суна!</p>
            <p>Кхин цкъа бехк боцучу беро зуламхочунна гІо дайтина. Амма хІинца сан догцІеналло доккха зе динера дена-нанна.</p>
            <p>Баккхийчу вежарша сох бела а боьлура. Ма жима йиша яра со! Цара-м и санна долу сонтаниг цкъа а дийр дацара. Со маца кхуьур яра те? Тхуна юкъахь долчу шерийн бāрам ма боккха бара. Вернар ялх шо сол воккха вара.  Цуьнан шалайина йиша хилла, амма марсхьокхучу беттан ткъе уьтталгІачу дийнахь, кхо бутт а болуш, иза дІакхелхинера. Ткъа со а марсхьокхучу беттан ткъе уьтталгІачу дийнахь йинера, амма иза ялх шо даьлча хилла. И бахьана долуш, Вернара, аьшнаш а деш, со меттаниг бен яц олура. Амма сан ден-ненан бІаьргашкахь, царна совгІатна елла йолу хазна яра со.</p>
            <p>агІ. 13</p>
            <p>Вернар хаза кІант вара. Шен вешал Манпардал лекха а, вуткъа а вара и. ТІехулара а хьаьжна, гІийланиг хетара, амма цуьнан ницкъ дукха лорура ловзаран майданашкахь а, ишколехь а, идарехь а. Амалшна а хьаьжжина, ишиъ чІогІа цхьатерра бара. Вовшийн доттагІий бара уьш. Шайна хазахета гІуллакхаш цхьатерра а дара. Тийналлехь хила а, цІахь хан яккха а лаьара. Мукъачу деношкахь жІаккех я шахматех ловзура. Хенан хІоттам дика хилча, гІалин бошмашкахь тхо лелара а, ловзура а. </p>
            <p>Вернарал Манпарда цхьа шо жима а, аматехь Іаьржо а, тийно а вара. Вернарна, са а къоьруш, хІума талла лууш хилча, Манпарда, юьстах а ваьлла, мукъам лакха вола а лора я хІума Іамо хІуьттура. Мукъамаш кхолларна а хьаьжжина, цуьнан шатайпа хьуьнарш хилла. Муьлхха а тайпана пондар хьала а эцна, жима хан а левзина, шена мел дагахь болу мукъам цуьнца лакхабелла цуьнга. Шийтта шо кхаьчна кІант а волуш, ишколехь дуьхьара концерт хилла цуьнан. Концертан чулацаман кехата тІехь дІаяздина дара: “Іаламатан кІант волу Манпарда.”</p>
            <p>Цуьнан и доккха хьуьнар делахь а, тхуна тІе дуккха а дехарш кхочура, мукъам лакхарх шен корматалла йиэхьа олий. Цунна гІо дан ахча лур дара. Делахь а, цу дуьхьал долу жоп гуттар а цхьатерра чІогІа дара: “Бакъйолу корматалла Іамо еза тхан кІанта. Куьйгашца болх бийр бу цо. И тайпа болчу балхо хиндолчохь хила йиш йолчу муьлхха а баланехула чекхвийр ву иза.”</p>
            <p>Манпарда дена-нанна муьтІахь вара. Суна дага ца догІу, тІехулара хьаьжча, эргІадалла гуш яра цунна тІехь. Амма мукъа хан шен мел хилахь а, паргІат локхура цо шен тайп-тайпана пондарш. Тхан туька чохь пондаршна лерина йолу маьІиг хилла, ткъа и меттиг цунна чІогІа дукхаезна. Цигахь а лелаш, мукъамийн гІирсаш хьала а оьцуш, уьш нисбийр а бара, цІанбийр а бара. ТІаккха, гайтаран аннаш тІехь лаьтташ дерг хийца а хийцина, кхечу тайпана меттахІиттор а дара. Шен синан хьал иракарахІоьттича, цо ша мукъамаш кхуллур бара.</p>
            <p>Шоьтан а, кІиран а деношкахь хан цхьаьна йоккхура кІенташа. Шайн-шайн хьуьнарийн бāла кхочура цара. Я наггахь цхьаьна цхьа хІума толлура. Церан долахь цхьа чолхе ловзар дара: жима элекхтаран цІерпошт а, цу чудогІу некъан дакъош а. ЦІерпоштан жима некъ гуттар а хийца я тобан безара. И болх цара леррина бора, кест-кестта кІиран дийнан суьйренна тІекхаччалц.</p>
            <p>Суна-м чІогІа дукхадезна арахь ловза. ГІалин бешо а, цу чохь долчу бераша а со хазахуьйтуйтура. ПаргІатоно а, хІоно а, малхо а, беламо а со ирсе йора. Арахь дехха а, шера а урамаш дара, дуккха а церан дакъошкахь гунаш а долуш. Іаьнан заманахь сāлаз ара а йоккхура, цуьнца а ловзура. Цунах чІогІа самукъадевлла хилла тхо. Арахь иштта бедаш а, гІургІезаш а яра. Нагахь санна тиша бепиг хилахь, иза схьоьцура оцу дийнаташна яахІума хилийта. Шен йиш ма хилча, оцу ялсамани йолчу со юьгура дас. Сан дā чІогІа тамашийна стаг вара. Суна иза везна а, иза дикка лорура а. </p>
            <p>Нāна дēл цхьа шо йоккха яра. Иза хьуьнаре зуда яра. Нагахь санна тхуна гІо оьшура, цо гІо дийр дара. Ткъа нагахь санна оцу сохьтехь цуьнан йиш ца хилахь, шен хенахь цо и гІуллакх билггал кхочушдийр дара.</p>
            <p>Суна хазахета со йина хилла а, сайн бераллех лаьцна дерг суна дагадеана а. ЦІахь хиларан а, доьзалан дāхаран а болу дагалецамаш беза бу суна. Со баркаллех юьзна ю, сан дас-нанас со сайн дāхаран хьалхарчу шерешкахь сел чІогІа низамца Іамайора. ТІамо а, хІаллакхиларо а тхуна тІе, мухІар тохар санна, диначух цецйолу со, хІаъ цунах инзарйолу со. Амма со Іемина, массо а хуьлучуьнгахула безамечу куьйго со лоцура. Цундела “со теша, я Ӏожалло, я дахаро, я маликаша, я жинаша, я цхьана а долуш долчо, я цхьана а хиндолчо ... сан Веза Эла волчу, Дала леррина къобалвинчу Ӏийсагахула болчу Делан безамах со дӀакъасто йиш цахиларх.” </p>

          </div>
        </div>

      </div>
    </section>
  </section>

  <!-- Footer section -->
  <div>
    <footer>
      <span>Komen, E.R. &copy; 2022 </span>
      &nbsp;&nbsp;&nbsp;&nbsp;
      <span>ЗІе тохар: beerallin dot gheenash at solcon dot nl</span>
    </footer>
  </div>
</body>
</html>
