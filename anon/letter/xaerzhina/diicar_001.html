<!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html lang="en">
<head>
  <meta http-equiv="Content-Type" content="text/html;charset=UTF-8">
  <link rel="stylesheet" type="text/css" href="../css/bootstrap.min.css" />
  <link rel="stylesheet" type="text/css" href="../css/site.css" />
  <script src="../js/jquery-1.10.2.js"></script>
  <script src="../js/bootstrap.js"></script>
  <script src="../js/xaerzhina.js"></script>
  <title>Хаьржина 001</title>
</head>
<body style="font-family: sans-serif">
  <section class="container">
    <!-- Possibility to show errors -->
    <div id="xaerzhina_err"></div>
    <!-- Area to choose one or more of the languages -->
    <section class="row">
      <div class="col-md-12 col-xs-12">
        <div class="pull-right language-choice">
          <label class="radio-inline"><input type="radio" name="optradio" value="eng" />English</label>
          <label class="radio-inline"><input type="radio" name="optradio" value="che" checked />Chechen</label>
        </div>
      </div>
    </section>
    <section class="row">
      <!-- Back button -->
      <div class="col-md-1 col-xs-1">
        <a href="../xaerzhina.html" title="Back to the main page" class="btn btn-primary btn-xs">&laquo; Back</a>
      </div>
      <!-- The story in two languages -->
      <div class="col-md-11 col-xs-11 story-contents">
        <!-- ENglish-->
        <div class="story hidden" language="eng">
          <i>Sorry, the English original is not available (yet)</i>
        </div>
        <!-- Chechen -->
        <div class="story" language="che">
          <h3>Гочдархочуьнгара</h3>
          <p>Студент волчу хенахь кІирнахь 5 де Делфт-гІалахь Іаш вара со. Шоьтан суьйренна, цІерпошт чу а ваьлла, цІа вогІура со, да-нана Іаш йолчу метте. Цигахь со Іайра оршот-дийнан суьйрен тІе кхаччалц. Цул тІаьхьа юха а Делфт-гІала юхавоьрзура.</p>
          <p>Делфт-гІалин корматаллин университетехь со Іемаш волчу муьрах хьалхара ди шо иштта ваьхна со. </p>
          <p>Пачхьалкхо цхьажимма ахча дІалора ден-нанна, студент волчу церан бераш Іалашдархьама. Ткъа цунах цхьа дакъа суна лора дас-нанас. Суна дика дагадогІу, оцу хенахь ахча кІезиг дара сан. ЯахІума я кхин хІума а оьцуш, маса ахча цунах дІаделлий билггал яздора ас (цунах хьесап дархьама). ХІора кІирнахь ахча дагардина ас, цІа дІасалела оьшуш дерг ду я дац хаархьама. Цунах ас хІуманийн мехаш Іамийна. Туьканашкахь дезаниг йорахчух къасто Іамийна. ХІора баттахь хьесап а деш, ас Іамийна муьлхачу агІор харжаш уггар йоккханаш яра.</p>
          <p>Студенташ дукхахьолахь студентийн чоьнашкахь Іа. Иза муха кхета деза эр ду ас. Студентийн терахьаш доккха хила мега, ткъа студенташна лерина йолчу гІишлошна чохь кІезиг чоьнаш бен яц. Амма цІа чохь паргІат чоь йолуш болу нах хила мега гІаланашкахь я йистехь Іуьллуш йолчу ярташкахь. Лууш болчара шайн цІийнан цхьа чоь студентана яла мега, цунах ахча а доьхуш. Делфт-гІалин университетехь Іама со волавеллачу хенахь, тІаьхьаваьлла со. Алссам чоьнаш студенташа эцна хилла. Делахь а, ГІалал арахь говраш лелош йолу меттиг яра, ткъа цигахь Іаш болчу нехан ши яьсса чоь яра. Цхьана чоьнна чохь цхьа студент Іаш хилла, ткъа шолгІачу чоьнахь со Іан пурба лора, амма ялх баттана ахча дала деза сан. И чоь йоцург кхин йиш башха яцара, цундела цигахь Іан волавелла со. </p>
          <p>Ала деза, и ялх бутт беха бара. Говрийн цІийнан зудчо ца аьлла, и чоьнашна чохь дукха дехкий дехаш хилла. Дийнахь уьш къайлаха дара, амма буса, со дІавижа гІерташ волчу хенахь, уьш, ара а даьлла, сан чоьнан цІаьнкъанна тІехула дІасалелара. Суна хІинццалц дика дагадогІу оцу дехкийн гІовгІа. Цу тІе кхин а ца хІума дара. Сан лулахо а студент хилла, ткъа тхан чоьнашна юккъехь дуткъа пен бен бацара. Лулахочунна дукха беза чІогІа гІовгІа санна мукъамаш. </p>
          <p>Иштта, ялх бутт чекхбаьккхинчул тІаьхьа, важа чоь карийна суна. И чоь гІалин юкъара генахь яцара. Иза дукха йораха яра. Цигахь Іаш болчу нехан воккхах волу кІант велла, цундела церан мукъа чоьнаш яра. Цигахь а ши чоь яра, кхин а лулахо вара сан. Лулахочуьнан электрийн дечиг пондар бара, амма лергашна тІехь йолчу чорхах  пайдаоьцура цо, цундела хІумма а дацара. </p>
          <p>Цул хІетале а турба лакха Іамош хилла ас. Иза хилла пионер-санна йолчу берийн организаци чохь. Тхан куьйгалхочо цхьайолу турбанаш а, вотанаш а эцнера. Ткъа тхуна массарна а харжам бара царах цхьаъ лакха Іамо. Ас хаьржинарг турба яра. Амма оцу турбанан цхьа бен пиллиг дацара. Цундела иза лакха атта дара. Амма цул тІаьхьа, ширачу хІуманийн цхьана бāзар тІехь, кхо пиллиг долуш йолу турба карийна суна. Цунах кІезиг ахча а делла, иза Делфт-гІала дІаеънера. Мукъа хан алссам хиларна, суна дагадеанера и турба лакхар Іамо. Ткъа сан чоьнан дас суна пурба делла дийнахь цхьана жиммачу ханна иза лакхар карадерзо. </p>
          <p>Цигахь Іаш волчу хенахь, сан дахарехь хІума оьшуш хилар чІагІдина ас. И бохург хІун ду? Сан даг чохь синтем бацара. Суна билггал ца хууш долу хІума оьшуш дара. Кхин цкъа дагадеана суна Швейцари махкахь хилларг: доІа дечу хенахь дийна волу Іийса цигахь хилар суна хиънарг. Суна билггал ца хаьара цу хиллачуьнца хІун дан, французийн маттахь дІаяздина долу цхьа тамашийна тептар айса деша гІертар суна дага кхаччалц. Оцу тептарехь яздархочо шен дахарх лаьцна дийцинера. Хинйолчу цхьаьнакхетарехь тептаран чулацам жамІ дийр ду ас, хІунца аьлча оцу тептарехула сан дāхар хийцина. </p>

        </div>
      </div>
    </section>
  </section>

  <!-- Footer section -->
  <div>
    <footer>
      <span>Komen, E.R. &copy; 2022 </span>
      &nbsp;&nbsp;&nbsp;&nbsp;
      <span>ЗІе тохар: beerallin dot gheenash at solcon dot nl</span>
    </footer>
  </div>
</body>
</html>
